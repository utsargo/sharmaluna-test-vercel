---
title: কিভাবে বাংলা ইংরেজিতে স্থান করে নেবে
date: 2017-02-22 06:27:00 +06:00
permalink: "/how-bangla-will-make-place-in-english/"
categories:
- প্রেরণা
id: 30
author: শর্মা লুনা
layout: post
guid: http://sharmaluna.local/how-bangla-will-make-place-in-english/
blogger_blog:
- sharmaluna.blogspot.com
blogger_author:
- Sharma Luna
blogger_permalink:
- "/2017/02/blog-post_21.html"
blogger_internal:
- "/feeds/879179443059716192/posts/default/4878301124391281511"
---

![](https://bn.sharmaluna.com/wp-content/uploads/2017/02/11811438_496256773875965_1742518766484485662_n-1-300x300.png)

আমরা সাধারণত বাংলা হরফে ইংরেজি লিখি। কিন্তু আসলে করা উচিত উল্টোটা। কারণ, বাংলা হরফে ইংরেজি লিখলে অনেক অপ্রয়োজনীয় ইংরেজি শব্দও ঢুকে পরে বাংলা ভাষায় পারিভাষিক হিসেবে যা আসলে বাংলার জন্য দীর্ঘমেয়াদে ক্ষতিকর। আমরা যদি ইংরেজি হরফে বাংলা লিখি তাহলে অনেক বাংলা শব্দ ঢুকে পরবে ইংরেজি ভাষায়। তখন আপনাকে আর অন্যের ভাষা ধার করে বা নির্ভর করতে হবেনা। আপনিই হয়ে উঠবেন প্রভাবশালী। যেটা ভারতীয়রা করে আসছে। তারা ইংরেজিতে হিন্দি লিখছে। ধরুন, অমিতাভ তার ফেসবুকে লিখেছেনঃ

“ye Valentine’s Day kya hota hai, mujhe samajh mein nahin aata .. har din sneh aur pyaar ka hota hai .. ek khaas din hi kyun pyaar ya sneh jataana .. ??”

এভাবে অনেক হিন্দি ও সংস্কৃত ঢুকে পরেছে ইংরেজিতে। যেমন: Karma, Yoga, Dil, Me, Dost ইত্যাদি।  
এত কথা বলার মানেটা খুব পরিষ্কার। ভাষার জন্য জীবন দিতে হচ্ছেনা আপনাকে,পরিশুদ্ধ তৎসম বাংলা প্রতিষ্ঠিত করার পবিত্র দায়িত্বও দেয়া হয়নি আপনাকে। শুধু নিজের ভাষা ব্যাবহারের সময় মাথাটা আরও একটু চুলকে, আরও একটু সময় চুপ থেকে মনে করে বাংলা একটি প্রচলিত শব্দ ব্যাবহারের জন্য উৎসাহিত করা হচ্ছে। আমি অনেক উচ্চ শিক্ষিত, মেধাবী ছেলেমেয়েকে দেখেছি যারা এই কষ্টটুকু করতে চায়না। শুধু সময় লাগবে, কষ্ট হবে এই অজুহাতে স্বল্প পরিচিত ইংরেজি শব্দও বাংলা হরফে লেখা শুরু করে। ফলশ্রুতিতে ঢুকে পরেছে হ্যালো, সো, ওভার ব্রিজ, ফ্লাই ওভার, কন্ডিশন, এয়ার কন্ডিশনার, কারেক্ট, বাট, ওকে, ইয়েস, হোয়াট দি হেল, ফাক, ইত্যাদি অপ্রয়োজনীয় ফালতু শব্দ।

অতএব, লিখুন পুরোটা বাংলায়, যথাসম্ভব কম বিদেশী ভাষা ব্যাবহার করে। শুধু যেটা না হলেই নয় সেটাই নিন। অথবা লিখুন পুরোটা বিদেশী ভাষায়। হোক সেটা ইংরেজি বা অন্য যেকোন। অথবা, বাংলা কথা লিখুন ইংরেজি বা অন্য ভাষার হরফে। কিছুই না পারুন এ জনমে নিজের স্বকিয়তার জন্য, এইটুকু করুন।

আর একটি বাজে বিতর্ক হল বাংলায় কত বিদেশী শব্দ ঢুকবে? কেন ঢুকবেনা ইত্যাদি। এসব বিতর্ক আসলে এক ধরণের নিচু শ্রেণীর উন্নাসিকতা। বিদেশী শব্দ সব ভাষায়ই ঢোকে। তবে বাংলায় এমন বেনো জলের মত ঢোকে যার আসলে কোন ব্যাখ্যা দিতেও লজ্জা বোধ হয় এইসব দায়িত্বহীন, সাজাত্য বোধহীন, অলস বঙ্গ সন্তানের জন্য।