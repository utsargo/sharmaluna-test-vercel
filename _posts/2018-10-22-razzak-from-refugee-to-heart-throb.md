---
title: রাজ্জাক &#8211; শরণার্থী থেকে হৃদয়ের নায়ক
date: 2018-10-22 05:33:48 +06:00
permalink: "/razzak-from-refugee-to-heart-throb/"
categories:
- প্রেরণা
- রিভিউ
tags:
- "'আলোর মিছিল'"
- "'এতটুকু আশা'"
- "'ওরা ১১ জন'"
- "'চন্দ্রনাথ'"
- "'ছুটির ঘণ্টা'"
- "'জীবন থেকে নেয়া'"
- "'নিরক্ষর'"
- "'নীল আকাশের নীচে'"
- "'বড় ভাল লোক ছিল'"
- "'মহানগর'"
- "'রংবাজ'"
- "'রাজলক্ষ্মী শ্রীকান্ত'"
- rajjak
- razzak
- sharmaluna
- নায়ক রাজ রাজ্জাক
- পশ্চিমবঙ্গ
- বলিউড
- বাংলা
- বাংলাদেশ
- রাজ্জাক
- শরণার্থী থেকে নায়ক
- শর্মালুনা ব্লগ
- শর্মালুনা রিভিউ
- সালমান শাহ
- সুদর্শন নায়ক
- হলিউড
id: 1093
author: শর্মা লুনা
layout: post
guid: https://sharmaluna.com/?p=1093
---

<div>[![](/assets/images/wp-content/uploads/2018/10/20915198_1666166160060710_5065592932072153268_n.jpg)](/assets/images/wp-content/uploads/2018/10/20915198_1666166160060710_5065592932072153268_n.jpg)</div><div></div><div class="text_exposed_root text_exposed" id="id_5bccb656b01580f66219290">বাংলা থেকে দেশান্তরী হয়ে প্রতিষ্ঠিত হয়েছেন এরকম শখানেক বিখ্যাত জনের নাম মুহূর্তে বলে দেয়া যায়। কিন্তু ওপার বাংলা থেকে এখানে এসে প্রতিষ্ঠিত হয়েছেন এমনটা বিরল। পূর্ববঙ্গের আর্থ-সামাজিক অবস্থা এবং মানুষের মনন সেটাকে আরও কঠিন করে তোলে। কিন্তু যিনি পারেন, তিনি পারেন। অনেকে হয়তো জানেই না, নায়ক রাজ্জাক ভিনদেশী ছিলেন। কারণ তার কাজ ও ঐকান্তিকতা। কাজ দিয়েই হৃদয় জয় করেছেন এপারের মানুষের। তার ইমেজের বিকল্প এখ<span class="text_exposed_show">ন ও তৈরি হচ্ছেনা ঢাকাই চলচিত্রে। সালমান শাহ পারতেন, কিন্তু দুর্ভাগ্য তাকে অকালেই চলে যেতে হল।</span>

বাংলাদেশের সর্বকালের সেরা চলচিত্রকারদের হাতে গড়া নায়ক রাজ্জাক। আমরা সবাই এখন হলিউড-বলিউডের চলচিত্র দেখি, আসলে চলচিত্র না আমরা প্রযুক্তি এবং গল্প দেখি। কিন্তু নিজেদের সেরা গল্পে যারা সেরাটা দিয়েছিল তাদের থোরাই কেয়ার করি। এখনো বাংলা চলচিত্রে সেরা দর্শকনন্দিত ও সমালোচকের প্রশংসা দুই-ই একত্রে পাওয়া গল্প বলতে ‘ওরা ১১ জন’, ‘ছুটির ঘণ্টা’, ‘নিরক্ষর’, ‘এতটুকু আশা’, ‘নীল আকাশের নীচে’, ‘জীবন থেকে নেয়া’, ‘রংবাজ’, ‘আলোর মিছিল’,’মহানগর’,’বড় ভাল লোক ছিল’,’চন্দ্রনাথ’, ‘রাজলক্ষ্মী শ্রীকান্ত’ যার প্রত্যেকটির নায়ক তিনি। রাজ্জাক-কবরী, রাজ্জাক-ববিতা কিংবা রাজ্জাক-শাবানা’র মত ক্লাসিক জুটি এখন আর হচ্ছেনা। এদেশের অভিনেতা-পরিচালকদের ব্যর্থতা বারবার মনে করার জন্য এক রাজ্জাকের মত একজন Super Star এর কাজ দেখা-ই যথেষ্ট। সর্বোপরি, সব সুদর্শন নায়ক যেমন জনগণের মনের নায়ক হতে পারেনা, আবার সব তুখোড় অভিনেতারও সে ভাগ্য হয়না অনেক সময়। দুইটি গুণই ধারণ করেছেন রাজ্জাক। তার মত ক্লাসিক ও সুদর্শন নায়ক প্রায় নেই বললেই চলে আমাদের।

বলছিলাম দেশান্তরী হবার কথা। ১৯৬৪ সালে পশ্চিমবঙ্গ থেকে ঢাকা আসেন তিনি। শরণার্থী জীবনে অনেক কষ্ট করেছেন। তাই জীবন দর্শন ও পদ্ধতিও ছিল সরল। নিম্ন মধ্যবিত্ত অবস্থা কাটাতে যে পরিশ্রম ও সাধনা করেছেন, বাস্তব জীবনেও তাই তিনি নায়ক। কিংবদন্তীরা মরেনা। তাই এই মৃত্যু, মৃত্যু নয়। তাঁর এই একটা কথাও তাঁকে মানুষ হিসেবেও অনেক ওপরে রাখবে।

“আমার জীবনের অতীত ভুলি না। আমি এই শহরে রিফিউজি হয়ে এসেছিলাম। স্ট্রাগল করেছি। না খেয়ে থেকেছি। যার জন্য পয়সার প্রতি আমার লোভ কোনদিন আসেনি। ওটা আসেনি বলেই আজকে আমি এতদূর শান্তিতে এসেছি।”

</div>
