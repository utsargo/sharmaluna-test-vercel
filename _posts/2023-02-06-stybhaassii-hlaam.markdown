---
title: সত্যভাষী হলাম
date: 2023-02-06 00:52:00 +06:00
categories:
- কবিতা
tags:
- কবিতা
---

সেদিন ছিল ভরা বৈশাখ  
কিংবা চৈত্র মাস যা হোক,  
  
ঝলমলে রোদে ঝর্ণার মত বৃষ্টি,  
যখন আকাশটাকে সোনায় মুড়িয়ে  
বা যে দিন মেঘেরা ঢেউ হয়ে  
রূপকথার সাগর সাজিয়ে  
হৃদয়কে প্রশান্ত করেছিল  
সসীম সাহসে ভর করে  
চুরি করে এসেছিলাম তোমার কাছে।  

তুমি জানো নি,  
আমার সে চোখের ভাষা  
মনের কোনে লুকানো সে আশা  
তবু দিয়েছো তার  
অবচেতন উত্তর হাসিতে,  
প্রতিমূহুর্তের দুঃখ ভাগাভাগিতে।  
সেদিন নিজেকে হারিয়েছিলাম  
তোমার কাছে।  

আজ এই আমার এতোদিনের  
লুকানো সত্য  
যদি পারো   
ক্ষমা করো।  

<small>১০ ই জুন, ২০১০ দুপুর ১:৫২</small>
