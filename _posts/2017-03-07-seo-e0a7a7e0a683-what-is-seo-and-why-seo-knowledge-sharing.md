---
title: SEO ১ঃ কি ও কেন
date: 2017-03-07 05:08:00 +06:00
permalink: "/seo-%e0%a7%a7%e0%a6%83-what-is-seo-and-why-seo-knowledge-sharing/"
categories:
- প্রযুক্তির নেশা
tags:
- SEO
- এসইও
- শর্মা লুনা
id: 24
author: শর্মা লুনা
layout: post
guid: http://sharmaluna.local/seo-%e0%a7%a7%e0%a6%83-what-is-seo-and-why-seo-knowledge-sharing/
blogger_blog:
- sharmaluna.blogspot.com
blogger_author:
- Sharma Luna
blogger_permalink:
- "/2017/03/seo-knowledge-sharing.html"
blogger_internal:
- "/feeds/879179443059716192/posts/default/6400797743461450296"
---

![](https://bn.sharmaluna.com/wp-content/uploads/2017/03/Learn-SEO-796x398-300x150.jpg)

বাংলাদেশে অনলাইন ভিত্তিক যে হাউজগুলো গড়ে উঠছে এবং উঠেছে তাদের বেশিরভাগেরই SEO সম্পর্কে ধারণা কম। তবে প্রায় সকলেই এর গুরুত্ব ধীরে ধীরে বুঝতে পারছেন। এই প্রতিযোগিতামূলক বিশ্বে এখন কয়েক কোটি ওয়েবসাইট। প্রায় লাখ খানেক ওয়েবসাইট নিয়মিত আপডেট হয় এবং বাজারে থাকে। হাজার খানেক ওয়েবসাইট তাদের ব্র্যান্ড ভ্যালু বা প্রোডাক্ট ভ্যালু দিয়ে বাজার দখল করে থাকে।

এবং এসবই তারা করছে কিছু কৌশল ব্যবহার করে যার মধ্যে SEO খুবই গুরুত্বপূর্ণ। মূলত SEO ডিজিটাল মার্কেটিং বা ডিজিটাল বাজারজাতকরণ প্রক্রিয়ার অংশ।তবে কিছুটা ভিন্ন ধারার। প্রযুক্তি জ্ঞানের ব্যবহার এবং সৃজনশীলতার সমন্বয়ে এ কাজটি করতে হয় মূলত। সাথে দরকার হয় ইংরেজির উপর ভাল দখল।

আমি SEO শিখেছি BASIS থেকে এবং খুব আগ্রহ নিয়ে। কারণ আমি ব্লগিং করতাম এবং করব ভেবেছিলাম। ব্লগারদের জন্য SEO লাগেই। তবে শিখতে গিয়ে দেখলাম, প্রোডাক্ট মার্কেটিং এবং যেকোনো ওয়েবসাইটের বাজার দখলের জন্য SEO’র বিকল্প নেই। তাই শুরু করতে হল ব্যাপকাকারে। SEO সংক্রান্ত বিষয়গুলো যতটুকু আমি বুঝি তা আপনাদের সাথে কিছুটা শেয়ার করার উদ্দেশ্যেই এই লেখা। যথাসম্ভব সহজে বোঝাবার চেষ্টা করেছি। যারা SEO Expert আছেন তাদের মতামত আশা করছি। তাহলে আমার শেখা ও বোঝা আরও তরান্বিত হবে। তাই যেকেউ এ বিষয়ে মতামত দিতে পারেন। যারা SEO বুঝতে চান, আগ্রহ আছে এ বিষয়ে বা আপনার ওয়েবসাইটের কেন SEO করবেন, SEO করলে আসলে কি হবে, বাজারে আপনি কতটুকু প্রভাব ফেলতে পারবেন, বাজার থেকে আউটপুট বা ফলাফল কি আসবে সেসব জানার জন্য হলেও আপনার SEO সম্পর্কে কিছুটা ধারণা থাকতে হবে।

Search Engine Optimization এর সংক্ষিপ্ত রূপ SEO। গুগল বা এরকম আরও কয়েকটি প্রধানতম Search Engine হল yahoo, ask.com, being ইত্যাদি। এসব সার্চ ইঞ্জিনে মানুষ তথ্য খোঁজে। আর তথ্য থাকে মূলত ওয়েবসাইটে। এই ওয়েবসাইটগুলোর মাঝে চলে প্রতিযোগিতা। কে কত সহজে সার্চ ইঞ্জিনে তথ্য অপটিমাইজ করে গ্রাহকের কাছে নিজের ওয়েবসাইটের তথ্য পৌছাতে পারে সেটাই মূলত সেবা দানকারীর SEO করার উদ্দেশ্য।

অন্তর্জালে তথ্য ব্যবহারকারী হল গ্রাহক এবং তথ্য প্রদানকারী হল সেবা দানকারী। তথ্য হল পণ্য। গ্রাহকের কাছে কে কত দ্রুত এবং সহজে তথ্য পৌঁছে দিতে পারে সেজন্য তথ্যকে বাজারজাত করা হয়। এই বাজারজাত করণের প্রক্রিয়াকেই মূলত বলা হয় SEO।  
(চলবে)