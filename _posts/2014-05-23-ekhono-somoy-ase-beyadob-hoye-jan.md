---
title: এখনো সময় আছে, বেয়াদব হয়ে যান &#8211; দুই
date: 2014-05-23 04:12:08 +06:00
permalink: "/ekhono-somoy-ase-beyadob-hoye-jan/"
categories:
- কবিতা
id: 602
author: শর্মা লুনা
layout: post
guid: https://bn.sharmaluna.com/?p=602
---

রানা প্লাজা-তাজরীন-  
আরো যা আছে জেনে নিন  
হাইকোর্ট ভাঙুন গড়ুন  
জ্বালুন পীড়াদায়ী আগুন  
ন্যায্য বেতন আর খুনির মৃত্যুদণ্ডের দাবিতে,  
হে আয়েশি কুনো বাঙ্গাল  
যদি না হন গাড়ল কাঙ্গাল  
এখনো সময় আছে, বেয়াদব হয়ে যান।

খুন-গুম-ছিনতাই  
যা হবার হবে তাই  
ওসমান-গর্ত  
ধ্বংসই শর্ত  
যখন বেঁচে থাকার  
দেরি কেন আবার  
সমন্বিত দুর্বার আক্রমণে করুন সব ছারখার,  
হে ভীতু বোকা বাঙ্গাল  
যদি না হতে চান কারো পথের জঞ্জাল  
এখনো সময় আছে, বেয়াদব হয়ে যান।

নুরানী চেহারা-ভক্সী গাড়ির ইতিহাস  
হয়ে গেছে ফাঁস  
যুদ্ধাপরাধী আর ধর্মের বিষ  
শুনেই বাজান লম্বা এক শীষ  
ফাঁসির মঞ্চ কাঁপিয়ে বলুন একবার  
তুই রাজাকার তুই রাজাকার  
শেষ রক্তবিন্দু পর্যন্ত বলুন বারবার,  
হে অস্থির-আস্তিক-নাস্তিক বাঙ্গাল  
যদি না হতে চান জারজ-বাঞ্চাল  
এখনো সময় আছে, বেয়াদব হয়ে যান।

মুক্তিযুদ্ধের চেতনা নিলামে তুলে টেন্ডারবাজি  
হল আর কল দখলের দলীয় চাপাবাজি  
ছোঁড়া আর ছুঁড়িতে পিষ্ট  
ঘুষ-ঘুষি-হূমকী-ধামকী  
ক্ষমতার ঠমক-ঠামকীতে প্রাণ অতিষ্ঠ…

ভীমরুলের মত জোট বাঁধুন  
মশা জ্ঞানে ওদের ঠাট ভাঙুন  
প্রবল গর্জনে,  
হে স্বল্পপ্রাণা ভদ্র বাঙ্গাল  
যদি পিঠে রাখতে চান বাপ-দাদা-নিজের ছাল  
এখনো সময় আছে, বেয়াদব হয়ে যান।