---
title: ফিলিস্তিনি গণহত্যায় নীরব ধর্মভিত্তিক রাজনৈতিক দলগুলো
date: 2015-07-15 16:39:13 +06:00
permalink: "/why-redical-islamic-political-parties-are-silent-in-palestine-issue/"
categories:
- মাথাব্যাথা
id: 869
author: শর্মা লুনা
layout: post
guid: https://sharmaluna.com/?p=869
---

ফিলিস্তিনিদের উপর ইসরাইলি গণহত্যার প্রতিবাদ করার জন্য মুসলিম হবার প্রয়োজন পড়ে না। একজন সাধারণ মানবিক বোধসম্পন্ন বিবেকবান মানুষ মাত্রই ভুক্তভুগীদের যন্ত্রণাটা বুঝতে পারা উচিত। যাহোক, তারপরও যাদের ধর্মীয় একাত্মতাবোধ টনটনে তাদের মাথায় একটি প্রশ্ন অন্তত আসা উচিত। এখানে সৌদি আরব, মধ্যপ্রাচ্য, মিসর, তুরস্ক, ইরানসহ অন্যান্য মুসলিম দেশগুলো কেন এত নীরব ভূমিকা পালন করছে। তাদের একটা সম আওয়াজই ইসরায়েলের কামান গোলা বন্ধ করতে যথেষ্ট ছিল। অথচ, তারা নয়, বরং সারা পৃথিবীর বিবেকবান মানুষরা আজ প্রতিবাদে মুখর। এবং এই প্রতিবাদ একেবারে অকার্যকর নয়। আমাদের দেশের ধর্মভিত্তিক দলগুলো ও নীরব, যেখানে বামপন্থী দলগুলো (যাদেরকে তারা নাস্তিক উপাধি দিয়ে গলা কাটে সকাল বিকাল তিনবেলা) রাজপথে প্রতিবাদে মুখর হয়েছে। এইসব ধর্মান্ধ সুবিধাবাদী মূর্খ আর ভণ্ডদের আস্তানা থেকে সত্য আর মানবিকতার রাজপথ এখন ও হাজার মাইল দূরে, ভবিষ্যতেও থাকবে নিশ্চিতভাবেই…