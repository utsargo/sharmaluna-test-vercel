---
title: চিন্তার পাহারাদার
date: 2017-01-28 06:05:00 +06:00
permalink: "/chintar-paharadar/"
categories:
- কবিতা
id: 676
author: শর্মা লুনা
layout: post
guid: https://bn.sharmaluna.com/?p=676
---

তোমার চিন্তার পাহারাদার  
আজ মরিশাস  
জেট প্লেন, আই ফোন, বিএমডাব্লিউ;

তোমার স্বপ্নের সুর সংগীত  
আজ মদিরা হাতে সন্তান  
আর পরকিয়ারত বৌয়ের  
সুখের কের্ত্তন;

তোমার প্রেম  
আজ তরুণীর সুডৌল তনুর  
লোমহীন স্পর্শের  
কোমল নেশা;

তোমার লক্ষ্য  
আজ লাখো অরক্ষিত জনতার সামনে  
পরে পাওয়া একখানা  
উলঙ্গ মাইক;

তোমার ভাবনীয় পরিণতি  
আজ সফেদ হ্বজে  
শুদ্ধিকরণের পরিকল্পিত পাপ মোচন;

কিন্তু তুমি জেনে রেখো  
তোমার অপব্যয়িত নিঃশ্বাসের প্রতিশোধ  
প্রকৃতি নেবে একদিন  
তোমার কুকুরীয় কৃতকর্মের ছাপ শেষ হবার আগেই।