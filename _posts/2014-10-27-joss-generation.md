---
title: জোশ জেনারেশন
date: 2014-10-27 04:27:20 +06:00
permalink: "/joss-generation/"
categories:
- কবিতা
id: 610
author: শর্মা লুনা
layout: post
guid: https://bn.sharmaluna.com/?p=610
---

আমি এখন ১৮ কিংবা ২৮  
হু কেয়ার  
চা খাচ্ছি  
গান শুনছি  
বন্ধুদের সাথে ঘুরে বেড়াচ্ছি  
সেলফি তুলে ফেসবুকে শেয়ারাচ্ছি  
আহ কী দিব্বি রকিং শকিং স্টাইল নিয়ে  
জোস একটা লাইফ কাটাচ্ছি!

কোন কষ্ট আমাকে ছুঁতে পারে না  
একটু ছুলেই ফিলোসফিক স্ট্যাটাসে হাজার লাইকে মন ভাল করে ফেলি  
পেপসি কিংবা মোজো  
একটু মাঝে সাঝে ফ্রেন্ডরা মিলে হুইস্কি  
কোন কোন রাতে অচেনা পরীদের সাথে ঘোড়াঘুড়ি  
না পেলে আর কী!  
দোস্তরা মিলে সিডি দেখা  
ইউনির প্যাসেজে মিলার ব্রার সাইজ  
নিয়ে সেইরাম আড্ডা।

প্রতি বছর চাই নিউ স্টাইলের ফোন  
সাথে ট্যাব  
চাই নিউ গার্ল কিংবা বয়ফ্রেন্ড

কী বললেন দেশ সোসাইটি?  
এগুলা কী কন?  
আঁতেল নাকি আমি?  
জানেন না এটা নো পলিটিক্স জোন  
গোলাম আযম?  
হু দ্যা হেল বাডি?  
ওহ ঐ যে যুদ্ধাপরাধী না কী যেন?  
আরে রাখেন ভাই  
উনিতো পীর দরবেশ মানুষ।  
উনারে নিয়া আবার টানাটানি কেন?  
উহ এইসব টপিক বাদ।

নতুন হিন্দি সিনেমার গানটা না জোস  
নতুন নায়ক আর নাইকাটাও কী যে জোস!  
সবই ওদের জোস  
তাই আমার লাইফটাও জোস  
আসেন সবাই আমরা জোস হয়ে যাই  
সময়টাই এখন জোস!