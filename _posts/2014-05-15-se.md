---
title: সে
date: 2014-05-15 04:03:32 +06:00
permalink: "/se/"
categories:
- কবিতা
id: 598
author: শর্মা লুনা
layout: post
guid: https://bn.sharmaluna.com/?p=598
---

তাকে চিনি বেশিদিন নয়  
তবু চিনে গেছি যতখানি সে;

তার সারল্য  
স্বচ্ছ কাচের মত  
টুং টাং শব্দে নাড়িয়ে দিয়ে যায়।

তার রূপ  
সকালের নরম রোদের মত  
বিছিয়ে থাকে কিশোর গাছের ছায়।

তার হাসি  
শিশুর খেলনার মত  
জড়িয়ে থাকে নিষ্পাপতার পায়।

তার হৃদয়  
সবুজ কোমল জল ঘেরা এক দিঘির মত  
জল ফড়িংয়ের পদভারে কেঁপে কেঁপে যায়।

তবু সে কারো স্বপ্নচারিণী নয়  
ঢেকে রাখে সে নিজেকে নয়  
নিজের সব বিনয়।

সে নিতান্তই থাকে  
তোমার আমার পাশে  
যদি না তারে দেখো  
না পেয়ে থাকো  
না বুঝে থাকো  
চোখদুটিকে ডুবিয়ে রেখো  
খানিক সবুজ ঘাসে।