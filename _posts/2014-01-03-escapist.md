---
title: পলায়নপর
date: 2014-01-03 05:39:00 +06:00
permalink: "/escapist/"
categories:
- কবিতা
id: 37
author: শর্মা লুনা
layout: post
guid: http://sharmaluna.local/escapist/
blogger_blog:
- sharmaluna.blogspot.com
blogger_author:
- Sharma Luna
blogger_permalink:
- "/2017/02/blog-post_18.html"
blogger_internal:
- "/feeds/879179443059716192/posts/default/4480005939684742781"
---

পালানো বিদ্যা চুরির চেয়েও বড়  
কখনো কখনো পালানোই জীবন,  
পালিয়ে থেকে বুঝেছি  
পালানো কত সুন্দর

না পালালে চোখের জলের অপমান  
সহ্য করা কঠিন হত,  
আমার হেরে যাওয়া ভালবাসা  
পায়ের কাছে পড়ে থাকতো তোমার,  
তার চেয়ে সেটা কুড়িয়ে নিয়ে  
বুকে জড়িয়ে রাখলাম  
পালিয়ে থাকলাম  
যদি আর কেউয়ের মত অচেনা তুমিও  
ছুঁড়ে দাও ঘৃণার গুলি  
ছিন্নভিন্ন হয়ে যাওয়া থেকে  
তাই পালিয়েই গেলাম।

চোখের জলের বিন্দুগুলো  
পড়ন্ত রোদের মত  
বৃষ্টির বিন্দুর মত  
তবু মিশে যাক কোন দিগন্তে,  
তবু অচেনা তোমার ভ্রূকুটি  
আর বাঁকানো ঠোটের হাসির অস্ত্রের আড়ালে  
ওরা ভাল থাক।

পালিয়েই ওদের বাঁচিয়ে দিলাম,  
নতুন করে জীবন দিলাম,  
আমার জীবনে দুঃখ হয়ে  
বুকের খাঁচার ব্যাথা হয়ে  
বেঁচে থাক ওরা  
পালিয়ে গিয়ে সুখে থাক ওরা।

তুমিও পালিয়ে গিয়ে থেকো ভাল  
ভুলে যাওয়া অশ্রু নিয়ে,  
অবহেলার অহংকার নিয়ে  
এই পলায়নপ্রিয় মানুষটির কাছ  
থেকে পালিয়ে গিয়ে  
থেকো ভাল ।