---
title: বিশ্বকাপ! সবমাফ!!
date: 2011-03-27 02:46:12 +06:00
permalink: "/world-cup/"
categories:
- কবিতা
tags:
- featured
id: 765
author: শর্মা লুনা
layout: post
guid: https://bn.sharmaluna.com/?p=765
---

বাংলাদেশে আইলো এবার বিশ্বকাপ  
খেলার সুরে পাক ভারত সব মাফ  
চিরদিনই পাকি তুমি পাক পবিত্র  
সকল মুমিন মুসলমানের সাফ চরিত্র।

বদ-বদমাশ মুক্তি বাংগাল  
কত কী যে বলবে!  
আমরা কী আর এতই আবাল  
পাকি ছাড়া চলবে!?

তোমরা যতই ধর বাজি  
ক্রিকেট নিয়ে কারসাজি  
আমরা আছি গররাজি  
তোমাদেরই জন্যে,  
আফ্রিদি নাও দিলাম তোমায়  
আমাদেরই কন্যে।

ফুকবো বাঁশি,লিখবো প্লাকার্ড  
ও পাকি ভাই জিন্দাবাদ  
বাংলাদেশের জমিনে আজ  
ফেলেই দেব জিন্দালাশ।  
রক্তরঙিন সূর্য ঢেকে  
দেবেই সাদা চানতারা  
কারো হাতে জ্বলবে না আর  
স্বাধীনতা মরচে পড়া।

এসো ভাইয়ো এসো ব্যাহনো  
ভোলো বাংগাল মুক্তি  
পাকি ভাইয়ের দরদে তাই  
ভাঙবো সবই যুক্তি।
