---
title: চেক অ্যান্ড ব্যালান্স
date: 2017-05-18 06:23:10 +06:00
permalink: "/check-and-balance/"
categories:
- কবিতা
id: 692
author: শর্মা লুনা
layout: post
guid: https://bn.sharmaluna.com/?p=692
---

কবিতা কিংবা কর্পোরেট জব  
আদর্শ কিংবা চার্ম  
সরলতা কিংবা বুলিং  
বন্ধুত্ব কিংবা গিভ অ্যান্ড টেক  
ভালবাসা কিংবা ব্লাকমেইলিং  
প্রেম কিংবা ইমোশনাল শো-অফ  
সুখ কিংবা নিখাদ টাকা  
দায় কিংবা অবহেলা-

কোন একটিকে বেছে নিতে আমরা নাকি এখন আর পারিনা  
দুটোই চাই আমাদের  
চেক অ্যান্ড ব্যালেন্স করে করে আমরা নাকি পৌঁছে যাবো সভ্যতা ও সাফল্যের চরম শিখরে  
শিখরটা নাকি কাঞ্চনজঙ্ঘার ঠিক ওপারে।

যেদিন চেক অ্যান্ড ব্যালেন্সটা একটু বেসামাল হয়  
সেদিন নাকি আমাদের চোখগুলো একটু বিষণ্ণ হয়  
হাসি স্মিত হয়  
গলার স্বর কিছুটা ভারী হয়  
যাকে সহজে অবহেলা করি, তার কাছে ঘেঁষি  
যত্ন করে দেখি  
দু-এক কথা গভীর স্বরে বলেই ফেলি  
এবং লিখে ফেলি দু-চারটে যুগান্তকারী কবিতা  
যে কবিতা নাকি আমাদের বসন্তের দখিন হাওয়া  
কিংবা কালবৈশাখীর মাতাল বাতাসের দেশে নিয়ে যায় কিছুটা সময়।

চেক অ্যান্ড ব্যালেন্সটা মাঝে মাঝে তাই বেসামাল হলেই বরং ভাল  
কি বল  
চল।