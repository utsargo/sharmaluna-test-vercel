---
title: যেদিকে দুচোখ যায় চলে যাও
date: 2016-08-12 05:40:28 +06:00
permalink: "/go-wherever-you-want/"
categories:
- কবিতা
id: 616
author: শর্মা লুনা
layout: post
guid: https://bn.sharmaluna.com/?p=616
---

যেদিকে দু’চোখ যায় চলে যাও তুমি  
আমায় নিয়ে-

নিবিড় ঘাসের বন থেকে জোনাকির ঝাঁক  
গমগমে প্রিয়তম জনারণ্য থেকে  
নিরালা পথের বাঁক  
টলমল সীমাহীন জল থেকে  
সবুজ শ্যামলিমায় মেশা দখিনা বাতাসে  
চলে যাও তুমি  
চলে যাও তুমি।

ও মন, যেদিকে দু’চোখ যায় চলে যাও তুমি  
আমায় নিয়ে-

পর্যটকি ভীড়ভাট্টা থেকে ছিনিয়ে  
গরম ধূলিময় বাতাস এড়িয়ে  
স্বচ্ছ মেঘের নীলিমায়  
নোনা জলের ভেলায়  
হাওরের উথাল পাথাল ছইঘেরা পালতোলা নৌকায়  
শক্ত মাঝির পেশি আঁকা হাসির কাছে  
চলে যাও তুমি  
চলে যাও তুমি।